# Εισαγωγή

## Σκοπός

Ο σκοπός του συγκεκριμένου εγγράφου είναι να προσδιορίσει και να παρουσιάσει με ακρίβεια και λεπτομέρεια τις απαιτήσεις του λογισμικού συστήματος. Θα γίνει περιγραφή των λειτουργιών του λογισμικού και των απαιτήσεων. Θα προσδιοριστούν οι λειτουργίες και οι ενέργειες των χρηστών. 

## Γενική Περιγραφή

### Προοπτική του Προϊόντος

Η εφαρμογή <<Μουσικός βιβλιοφάγος>> είναι μια διαδικτυακή εφαρμογή, την οποία μπορεί κάποιος να χρησιμοποιήσει για να αναζητήσει μουσικά εκαπιδευτικά βιβλία. Δεν απαιτεί  εγκατάσταση απλά ο χρήστης πληκτρολογεί τη διεύθυνση παγκόσμιου ιστού και οφείλει να διαθέτει προγράμμα περιήγησης ιστού και σύνδεση στο διαδίκτυο.

### Λειτουργίες του Προϊόντος

Ο Χρήστης της εφαρμογής αρχικά θα συναντά την κεντρική σελίδα όπου καλείται να κάνει ταυτοποίηση ανάλογα σε ποιο είδος χρήστη ανήκει δηλαδή θα μπορεί να επιλέξει αν θα δημιουργήσει ένα λογαριασμό ή θα συνδεθεί ή απλά θα  περιηγηθεί. Ύστερα από την είσοδο στην αρχική σελίδα, ο χρήστης μπορεί να κάνει αναζήτηση, να δει τις κατηγορίες των προϊόντων, να φιλτράρει την αναζήτηση, να ενημερωθεί για προσφορές, μουσικά νέα,να αξιολογήσει το κατάστημα και το προϊόν.

### Χαρακτηριστικά Χρηστών 

Οι χρήστες χωρίζονται σε 4 κατηγορίες. Ο χρήστης πελάτης, επισκέπτης, κατάστημα και διαχειριστής.Ο Επισκέπτης μπορεί μόνο να περιηγηθεί στην εφαρμογή, ο πελάτης μπορεί να περιηγηθεί στην εφαρμογή, να κάνει αγορές και να αξιολογεί.Ο χρήστης κατάστημα μπορεί να περιηγηθεί στην εφαρμογή, να δημοσιεύσει προϊόντα, να ενημερωθεί για τις παραγγελίες και να τις ολοκληρώσει. Ο χρήστης διαχειριστής μπορεί να βλέπει όλες τις ενέργειες των χρηστών χωρίς να επεμβαίνει απαραίτητα. 

### Περιορισμοί

Δεν υπάρχουν ισχυροί περιορισμοί όσον αφορά στις απαιτήσεις σε υλικό ή την εγκατάσταση λογισμικού από την μεριά του χρήστη. Ο <<Μουσικός βιβλιοφάγος>> μπορεί να δουλεύει αυτόνομα.

## Λεξιλόγιο

**Χρήστης πελάτης**

Ο χρήστης πελάτης αποτελεί τον εγγεγραμένο χρήστη που μπορεί να κάνει αγορές στο σύστημα.

**Χρήστης επισκέπτης**

Ο χρήστης επισκέπτης αποτελεί τον μη εγγεγραμένο χρήστη στο σύστημα ο οποίος έχει τη δυνατότητα να περιηγηθεί στο σύστημα.

**Χρήστης κατάστημα**

Ο χρήστης κατάστημα αποτελεί τον εγγεγραμένο χρήστη και για την ακρίβεια το κάθε συνεργαζόμενο με το σύστημα ηλεκτρονικό βιβλιοπωλείο που διαθέτει μουσικά βιβλία.

**Χρήστης διαχειριστής**

Ο χρήστης διαχειριστής αποτελεί το χρήστη ο οποίος είναι υπεύθυνος και έχει δημιουργήσει το σύστημα.

**Σύστημα**

Το σύστημα αποτελεί την εφαρμογή για την αναζήτηση μουσικών βιβλίων σε συνεργασία με διάφορα ηλεκτρονικά μουσικά βιβλιοπωλεία και τη λειτουργία της εφαρμογής αυτής.

**Προϊόντα**

Τα προϊόντα αποτελούν τα μουσικά βιβλία που είναι διαθέσιμα προς αγορά για τον εγγεγραμένο χρήστη.

**Νewsletter**

To Newsletter αποτελεί το ενημερωτικό ηλεκτρονικό έντυπο το οποίο λαμβάνουν οι χρήστες σε προσωπικό ηλεκτρονικό μήνυμα.

**ΛΑ**

Λειτουργική απαίτηση.

**ΜΛΑ**

Μη λειτουργική απαίτηση.
